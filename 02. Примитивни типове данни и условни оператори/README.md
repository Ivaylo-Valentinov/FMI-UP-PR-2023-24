# 02. Примитивни типове данни и условни оператори - 11.10.2023

## Задача 1
Напишете програма, която приема две цели положителни числа от клавиатурата в две променливи, разменя стойностите им и после извежда променливите на конзолата.

## Задача 2
Да се напише програма, която приема от стандартния вход две числа - r и h, съответно радиуса и височината на цилиндър, и извежда в конзолата:

- лицето на повърхнината на цилиндъра
- обемът на цилиндъра

Формула за лице на повърхнина на цилиндър: `S = 2 * pi * r (r + h)`
Формула за обем на цилиндър: `V = pi * r * r * h`,    
като нека приемем, че `pi = 3.14`.  

## Задача 3
По подадена малка латинска буква програмата да изведе:

- Съответната й главна буква.    
Пример: `'q' -> 'Q'`
- Предишната и следващата буква в азбуката.   
Пример: `'e' -> 'd', 'f'`

## Задача 4
За квадратно уравнение от вида `a * x^2 + b * x + c = 0` да се напише програма, която приема от стандартния вход a, b, c и проверява колко корена има уравнението.   
*Бонус:* Когато има корени, изведете и кои са те. 

## Задача 5
По подадено трицифрено цяло число да се изведе средноаритметичното от цифрите му.   
Пример: 513 -> 3.0   

## Задача 6
По подадено ЕГН на стандартния вход изведете датата на раждане във формата `dd.mm.yyyy.`   
*Да приемем, че всички ЕГН-та са на хора родени преди 2000-та година*
Пример: 9801200490 -> 20.01.1998

## Задача 7
Напишете програма, която запазва кои места са били заети на даден ред. Нека приемем, че този ред има точно 5 места и трима души сядат на него.    
*Бонус: Пробвайте без да създавате отделни променливи за местата*   

## Задача 8
Напишете програма, която прочита двуцифрено число от конзолата, и извежда как би се написало това число на английски.    
Пример:    
Вход: 57    
Изход: "fifty seven"    
